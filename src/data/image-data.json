[
  {
    "key": 1,
    "fileName": "1.jpg",
    "title": "行宫",
    "description": "行宫\r\n唐代：元稹\r\n寥落古行宫，\r\n宫花寂寞红。\r\n白头宫女在，\r\n闲坐说玄宗。"
  },
  {
    "key": 2,
    "fileName": "2.jpg",
    "title": "相思",
    "description": "相思\r\n唐代：王维\r\n红豆生南国，\r\n春来发几枝。\r\n愿君多采撷，\r\n此物最相思。"
  },
  {
    "key": 3,
    "fileName": "3.jpg",
    "title": "瑶池",
    "description": "瑶池\r\n唐代：李商隐\r\n瑶池阿母绮窗开，\r\n黄竹歌声动地哀。\r\n八骏日行三万里，\r\n穆王何事不重来。"
  },
  {
    "key": 4,
    "fileName": "4.jpg",
    "title": "夕次盱眙县",
    "description": "夕次盱眙县\r\n唐代：韦应物\r\n落帆逗淮镇，停舫临孤驿。\r\n浩浩风起波，冥冥日沉夕。\r\n人归山郭暗，雁下芦洲白。\r\n独夜忆秦关，听钟未眠客。"
  },
  {
    "key": 5,
    "fileName": "5.jpg",
    "title": "古从军行",
    "description": "古从军行\r\n唐代：李颀\r\n白日登山望烽火，黄昏饮马傍交河。\r\n行人刁斗风沙暗，公主琵琶幽怨多。\r\n野云万里无城郭，雨雪纷纷连大漠。\r\n胡雁哀鸣夜夜飞，胡儿眼泪双双落。\r\n闻道玉门犹被遮，应将性命逐轻车。\r\n年年战骨埋荒外，空见蒲桃入汉家。"
  },
  {
    "key": 6,
    "fileName": "6.jpg",
    "title": "出塞二首·其一",
    "description": "出塞二首·其一\r\n唐代：王昌龄\r\n秦时明月汉时关，万里长征人未还。\r\n但使龙城飞将在，不教胡马度阴山。"
  },
  {
    "key": 7,
    "fileName": "7.jpg",
    "title": "长相思·其二",
    "description": "长相思·其二\r\n唐代：李白\r\n日色欲尽花含烟，月明欲素愁不眠。\r\n赵瑟初停凤凰柱，蜀琴欲奏鸳鸯弦。\r\n此曲有意无人传，愿随春风寄燕然。\r\n忆君迢迢隔青天，昔日横波目，\r\n今作流泪泉。\r\n不信妾断肠，归来看取明镜前。"
  },
  {
    "key": 8,
    "fileName": "8.jpg",
    "title": "关山月",
    "description": "关山月\r\n唐代：李白\r\n 明月出天山，苍茫云海间。\r\n长风几万里，吹度玉门关。\r\n汉下白登道，胡窥青海湾。\r\n由来征战地，不见有人还。\r\n戍客望边邑，思归多苦颜。\r\n高楼当此夜，叹息未应闲。"
  },
  {
    "key": 9,
    "fileName": "9.jpg",
    "title": "无题·凤尾香罗薄几重",
    "description": "无题·凤尾香罗薄几重\r\n唐代：李商隐\r\n凤尾香罗薄几重，碧文圆顶夜深缝。\r\n扇裁月魄羞难掩，车走雷声语未通。\r\n曾是寂寥金烬暗，断无消息石榴红。\r\n斑骓只系垂杨岸，何处西南任好风。"
  },
  {
    "key": 10,
    "fileName": "10.jpg",
    "title": "锦瑟",
    "description": "锦瑟\r\n唐代：李商隐\r\n锦瑟无端五十弦，\r\n一弦一柱思华年。\r\n庄生晓梦迷蝴蝶，\r\n望帝春心托杜鹃。\r\n沧海月明珠有泪，\r\n蓝田日暖玉生烟。\r\n此情可待成追忆，\r\n只是当时已惘然。"
  },
  {
    "key": 11,
    "fileName": "11.jpg",
    "title": "贾生",
    "description": "贾生\r\n唐代：李商隐\r\n宣室求贤访逐臣，贾生才调更无伦。\r\n可怜夜半虚前席，不问苍生问鬼神。"
  },
  {
    "key": 12,
    "fileName": "12.jpg",
    "title": "瑶瑟怨",
    "description": "瑶瑟怨\r\n唐代：温庭筠\r\n 冰簟银床梦不成，碧天如水夜云轻。\r\n雁声远过潇湘去，十二楼中月自明。"
  },
  {
    "key": 13,
    "fileName": "13.jpg",
    "title": "新嫁娘词",
    "description": "新嫁娘词\r\n三日入厨下，洗手作羹汤。\r\n未谙姑食性，先遣小姑尝。"
  },
  {
    "key": 14,
    "fileName": "14.jpg",
    "title": "赤壁",
    "description": "赤壁\r\n唐代：杜牧\r\n折戟沉沙铁未销，自将磨洗认前朝。\r\n东风不与周郎便，铜雀春深锁二乔。"
  },
  {
    "key": 15,
    "fileName": "15.jpg",
    "title": "和乐天春词",
    "description": "和乐天春词\r\n唐代：刘禹锡\r\n新妆宜面下朱楼，深锁春光一院愁。\r\n行到中庭数花朵，蜻蜓飞上玉搔头。"
  },
  {
    "key": 16,
    "fileName": "16.jpg",
    "title": "春宫怨",
    "description": "春宫怨\r\n唐代：杜荀鹤\r\n早被婵娟误，欲妆临镜慵。\r\n承恩不在貌，教妾若为容。\r\n风暖鸟声碎，日高花影重。\r\n年年越溪女，相忆采芙蓉。"
  },
  {
    "key": 17,
    "fileName": "17.jpg",
    "title": "没蕃故人",
    "description": "没蕃故人\r\n唐代：张籍\r\n前年伐月支，城下没全师。\r\n蕃汉断消息，死生长别离。\r\n无人收废帐，归马识残旗。\r\n欲祭疑君在，天涯哭此时。"
  }
]
